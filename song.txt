Tempus est iocundum,    o virgines!
modo congaudete,    vos iuvenes!
o! o!
totus floreo!

Refl.
	
Iam amore virginali    totus ardeo;
novus, novus amor    est, quo pereo!

 

2.
	
Cantat philomena    sic dulciter,
et modulans auditur;    â€  intus caleo.
o! o!
totus floreo!

Refl.
	
Iam amore virginali    totus ardeo;
novus, novus amor    est, quo pereo!

 

3.
	
Flos est puellarum,    quam diligo,
et rosa rosarum,    qua caleo.
o! o!
totus floreo!

Refl.
	
Iam amore virginali    totus ardeo;
novus, novus amor    est, quo pereo!

 

4.
	
Tua me confortat    promissio,
tua me deportat    negatio.
o! o!
totus floreo!

Refl.
	
Iam amore virginali    totus ardeo;
novus, novus amor    est, quo pereo!

 

5.
	
Tua mecum ludit    virginitas,
tua me detrudit    simplicitas.
o! o!
totus floreo!

Refl.
	
Iam amore virginali    totus ardeo;
novus, novus amor    est, quo pereo!

 

6.
	
Sile, philomena,    pro tempore!
surge, cantilena,    de pectore!
o! o!
totus floreo!

Refl.
	
Iam amore virginali    totus ardeo;
novus, novus amor    est, quo pereo!

