1.
Tempus est iocundum,    o virgines!
modo congaudete,    vos iuvenes!
o! o!
totus floreo!

Refl.
Iam amore virginali    totus ardeo;
novus, novus amor    est, quo pereo!

2.
Cantat philomena    sic dulciter,
et modulans auditur;    â€  intus caleo.
o! o!
totus floreo!

Refl.

3.
Flos est puellarum,    quam diligo,
et rosa rosarum,    qua caleo.
o! o!
totus floreo!

Refl.

4.
Tua me confortat    promissio,
tua me deportat    negatio.
o! o!
totus floreo!

Refl.

5.
Tua mecum ludit    virginitas,
tua me detrudit    simplicitas.
o! o!
totus floreo!

Refl.

6.
Sile, philomena,    pro tempore!
surge, cantilena,    de pectore!
o! o!
totus floreo!

Refl.
	
7.
Tempore brumali    vir patiens,
animo vernali    lasciviens,
o! o!
totus floreo!

Refl.

8.
Veni, domicella,    cum gaudio!
veni, veni, bella!    iam pereo!
o! o!
totus floreo!

Refl.
